<article class="col-sm-8 maincontent">
    <header class="page-header">
        <h1 class="page-title">Salin säännöt</h1>
    </header>

    <ol>
        <li>Saavu ajoissa salille. Ajoissa olemalla kunnioitat niin valmentajien kuin kanssatreenaajiesi aikaa.</li>
        <li>Ego jätetään salialueen ulkopuolelle. Pyydä apua skaalauksien ym. kanssa. Älä jää yksin miettimään miten
            mikäkin pitäisi tehdä, vaan kysy! Kaikki liikkeet ja harjoitukset voidaan skaalata.
            Ainut asia mitä emme voi skaalata puolestasi on asenteesi!</li>
        <li>
            Älä pudota tyhjää levytankoa, kahvakuulaa tai käsipainoa.
        </li>
        <li>
            Pidä paita päälläsi harjoitustiloissa, ulkoharjoituksissa tätä sääntöä voidaan soveltaa sään mukaan.
        </li>
        <li>
            Siivoa jälkesi – myös kaikenlaiset eritteesi hiki, veri, oksennus… ja laita käyttämäsi tarvikkeet
            paikoilleen jokaisen harjoituksen jälkeen. Jos sinulta kaatuu jotain lattialle tai vuodat erityisen
            paljon ja et tiedä missä siivousvälineet ovat, kysy ohjaajilta. He löytävät ne sinulle! :)
        </li>
        <li>
            Kannusta ja rohkaise treenikavereitasi!
        </li>
        <li>
            Älä huuda törkeyksiä. Kaikenlainen ääntely – ähinä, puhina, huutaminen ja tietyt suomalaiskansalliset
            voimasanat – kuuluvat treenaamiseen, mutta huomioi myös kanssatreenaajat ja lapset, jos heitä on paikalla.
        </li>
        <li>
            Lasten tuonti salialueelle on kielletty. Jos asiakas kuitenkin tuo lapsensa salilueelle,
            on hän vastuussa lapsen aiheuttamista tai lapselle aiheutuneista vahingoista tai onnettomuuksista.
        </li>
        <li>
            Mankkua kädet ämpärissä, ei sen vieressä. Älä myöskään piirrä mankulla lattiaan!
        </li>
        <li>
            Olet tervetullut odottamaan oman tuntisi alkua salille, mutta varothan menemästä ihmisten tielle,
            kun heillä on treeni kesken. Voit myös jäädä venyttelemään/ viettämään aikaa salille,
            mutta teethän sen poissa jaloista.
        </li>
<li>
    Kuuntele mitä ohjaaja/valmentaja puhuu ja pyri noudattamaan annettuja ohjeita 110% tarkkuudella. Kunnioita myös määrättyjä toistomääriä metcon-harjoituksissa ja suorita ne kaikki mahdollisimman hyvin
</li>
        <li>
            Päihteiden alaisena urheileminen kielletty
        </li>
        <li>
            Alaikäisten tulee toimittaa kirjallinen tai suullinen lupa CrossFit-harrastuksen sallimisesta. Huoltajan yhteystiedot tulee toimittaa salille päävalmentajalle.
        </li>
        <li>
            Asiakkaan on ilmoitettava suullisesti tai kirjallisesti mahdollisista liikuntarajoitteista.
        </li>
        <li>
            Lemmikkien tuonti salialueelle on kielletty. Jos asiakas kuitenkin tuo esim. koiran salilueelle, on hän vastuussa sen aiheuttamista vahingoista tai onnettomuuksista.        </li>

        </li>
    </ol>

</article><!-- /Article -->